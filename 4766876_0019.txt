11

audaciae »progressum esse existimat , ut etiam homines p e rmitti diceret aliquid
iacere? Sed id quamvis in tabula, quam Forc. affert et apud posteriores scriptume,
ut Augustinum, inveniatur, tamen a Seneca alienum esse mihi quidem persuasum
est.. Nimirum duobus illis Senecae locis, quos Forcell. affert, Ben. IV, 12, 2. et Dial.
III, 7, 4 μίὶωίἱθ ita sententia suppleri potest, ut „ei“ intellegas, modo distinctionis
signum, quod Forcell. „post animus“, posuit, deleatur. (De Ben. IV, 12, 2 Sic latronibus
circumventum defendo, ut tuto transire permittatur. Dial. ΠΙ, 7, 4 ita animus si
in iram, amorem aliosque se projecit adfectus, non permittitur reprimere inpetum).
Cfr. Mutz. ad Curt. p. 793. Postremo commemorare libet, etiam verba haerere,
jungere, inesse, incumbere a Seneca cum dativo jungi solere.

Aecus ativus a Seneca saepius quam a scriptoribus aureae aetatis cum verbis
intransitivis conjungitur. Ac primum accusativi objecti interni, qui dicitur, haec
exempla exstant: Dial. VII, 4, 3. noxiosam servitutem serviturus, Ep. 16, 9 viam
eunti, D. III, 20, 2 altum quiddam et sublime spirare se credunt, D. V, 3, 6 ira
dirum quiddam atque horridum stridens, D. V, 4, 2 dirum quiddam exsibilantia
(labra).

Jam vero plurima verba, quibus affectus animi significatur, a Seneca secundum
cousuetudinem poetarum cum accusativo conjunguntur. Nam praeter ea, quae
a Cicerone ejusque aequalibus sic usurpantur, velut formidare (Ep. 50, 9), gemere
(Dial. IX, 7, 6), horrere (Dial. XII, 3, 1. Ep. 48, 7. 75, 17. 82, 15. 95, 70), lugere
(D. VI, 26, 3), queri (D. II, 10, l) haec fere inveniuntur: contremiscere Ep. 65
contremiscamus injuriam, (Horatium imitatus esse videtur Seneca, praeter S. etiam
Justinus c. acc. junxit), expavescere Dial. I, 4, 6. Ep. 94, 7. 107, 4, (Horatio, ut
videtur, auctore praeter Senec. Plinius maj„ Quint„ Sueton. acc. cum h. v. junxe-
runt), fastidire Ben. VII, 26, 5, (etiam Livius et Horatius et post eos multi sic
h. v. usurparunt), flere Dial. VI, 25, 3. X, 17, 1 Ab hoc adfectu reges suam flevere
potentiam, gravari Dial.1V, 8, 2. De Clem. I, 13, l at illum acerbum et sangui-
narium necesse est graventur stipatores sui, (praeter Sen. Horat. et Sueten. sic
locuti sunt). Postremo dignum mihi videtur esse, quod commemoretur, Senecam
gaudendas Dial. H, 19, 2 finxisse, quo nec ante nec post eum quisquam usus
esse videtur.

Agmen cogant alia verba, quae Seneca inprimis poetarum auctoritate nixus
cum acc. junxit. Sunt fere haec: navigare N. Q. IV, 2, 22 Navigavi Atlan-
ticum mare, (non ignoro similiter Vergilium atque etiam Ciceronem locutum esse),

habitare Ep. 70, 11 domum habitaturus, (apud Ciceronem ejusque aequales
ΞΟ

